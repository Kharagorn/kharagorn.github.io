<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>დიუნის მესია - შედევრის უმცროსი ძმის მიმოხილვა</title>
    <link rel="stylesheet" href="style.css">
    <script src="javascript.js"></script>
</head>
<body>
    <header>
        <a href="#" class="logo"><img src="images/cthulhu2.png" alt="Logo"></a>
        <h1><a href="#">Lethe</a></h1>
        <h1> </h1>
    </header>
    
    <div class="wrapB">

        <div class="tabSecB sideA">
            <div class="sidebar">
                <ul>
                    <li><a href="#">Home</a></li>
                    <li><a href="#">კონტაქტი</a></li>
                    <li><a href="#">რეცენზიები</a></li>
                    <li><a href="#">ქთულჰუს ძახილი</a></li>
                    <li><a href="#">თარგმანები</a></li>
                </ul>
            </div>
        </div>


        <div class="mainArticle">
            <div class="contentMain">
                <h2><a href="#">დიუნის მესია - შედევრის უმცროსი ძმის მიმოხილვა</a></h2>
                <br>
                <a href="#"><img src="images/art-img.jpg" alt="article"></a>
                <p>2019 წლის ბოლო ორ თვეში სერიალი “His Dark Materials” ვთარგმნე. მიმოხილვის დაწერის იდეა მაშინვე მიმზიდველად მეჩვენა, მაგრამ ჯერ მხედვარი იყო მისახედვარი. თანაც, წიგნი არ მქონდა წაკითხული და მხოლოდ სერიალის განხილვა არ იქნებოდა სწორი, მით უმეტეს, მხედვარის მიმოხილვაში წიგნისა და სერიალის შედარება საინტერესო გამოვიდა. ამიტომ, წიგნიც წავიკითხე და ამ მიმოხილვაშიც იგივე მეთოდი გამოვიყენე. თუმცა, ყურად იღეთ ჩემი შეგონება – მიმოხილვა სპოილერებს შეიცავს.

                    პირველ რიგში, თავიდანვე ამოვწუროთ ძველი ფილმის, „ოქროს კომპასის“ საკითხი – მშვენიერი cast-ის მიუხედავად, ეს ფილმი დიდი ვერაფერია. საკითხი ამოწურულია.
                    
                    თავად „ჩრდილოეთის ციალი“, ტრილოგიის პირველი წიგნი, ერთი შეხედვით, მარტივად შეიძლება დაკლასიფიცირდეს „საბავშვო წიგნად“. თუმცა, სიუჟეტი ნელ-ნელა სულ უფრო დაუნდობელი ხდება, პერსონაჟები კვდებიან და წიგნსაც ასე ერთმნიშვნელოვნად საბავშვოს უკვე ვეღარავინ უწოდებს. თუმცა სტილი ბოლომდე ბავშვური რჩება, ისევე, როგორც თხრობის მანერა და გადმოცემის ხერხები. ზუსტად ამის გამო, „ჩრდილოეთის ციალს“ ხარვეზად ვერ ჩაეთვლება ისეთი გადაცდომები, რომელთა გამოც სხვა ფენტეზი წიგნებს მიწასთან გავასწორებდი. მათ შორისაა, მაგალითად, ტემპის კონტროლი – პულმანი, ფაქტობრივად, არ მართავს ტემპს, არ ქმნის ბუფერებს აქტიურ სცენებს შორის. თხრობის პროცესში ხშირად აყოლებს ერთმანეთს ბევრ მოქმედებას, და შეიძლება ითქვას, სცენები პირდაპირ, აუკინძავად ცვივა ფურცლებიდან. ხან პირიქით, თხრობის ქარიშხალს მეტნაკლებად მოსაწყენი პერიოდები ანაცვლებს. წიგნის ლამის მთელი ბოლო მეოთხედი ერთი დიდი, უწყვეტი სცენაა, უზარმაზარი და დაუმთავრებელი.
                    
                    რაც შეეხება სერიალს, წიგნთან შედარებით, სულ სხვა არომატი აქვს. ყავის იგივე მარცვლებია, ოღონდ სხვანაირად მოხალული და მომზადებული. სერიალი აშკარად ზრდასრულებზეა გათვლილი და თხრობის მანერაც შესაბამისად იცვლება. ტემპი გაცილებით მკაცრად კონტროლდება და დინამიკა სეზონის დასაწყისიდან დასასრულამდე ზედმიწევნით სწორად იცვლება.
                    
                    ამ რევიუს მიზანი წიგნისა და სერიალის განსხვავებების მიმოხილვაა. ძირითადად – პერსონაჟებისა და საკვანძო სცენების. ამ დეტალურ მიმოხილვას კი დავიწყებ ჩემთვის არასახასიათო და მეტად უცნაური განცხადებით:
                    
                    ქებათა ქება სცენარისტებს.
                    
                    ტექსტი შესანიშნავადაა ადაპტირებული და ზუსტად საჭიროებისამებრ შეცვლილი. პერსონაჟები, სცენები… მცირე ხარვეზების გამოკლებით, მშვენივრადაა დანახული და გადმოცემული.
                    
                    საკვანძო პერსონაჟები, უმეტესად, უფრო გაშლილები და გაღრმავებულნი არიან. სცენარისტებს ბევრი უმუშავიათ, რომ სერიალში კარგად ჩამოყალიბებული პიროვნებები გვენახა და არა ერთ სიბრტყეში გაჭედილი სახელები და გვარები. თუმცა უხარვეზოდ ნამდვილად არა. მაგალითად კი ამბის მთავარი პერსონაჟიც გამოდგება.
                    
                    წიგნის ლაირა უფრო გამოკვეთილი ხასიათის მქონე, ყალთაბანდი, მოუსვენარი და ეშმაკის ფეხია, რაც სერიალში, შესანიშნავი მსახიობის მიუხედავად, ასე კარგად არ ჩანს. ხშირად ლაირა უფრო პასიურ დამკვირვებლად გამოიყენება, ვიდრე მთავარ პერსონაჟად. წიგნში ლაირა ნახევრად ნარატორია – მის გარშემო მომხდარი მოვლენები ჯერ ლაირას ტვინში გადამუშავდება და მხოლოდ შემდეგ, უკვე დამუშავებული, „გაბავშვურებული“ სახით მიეწოდება მკითხველს. ფილმში კი მოქმედება ხშირად ლაირას მიღმა ხდება. მთავარი პერსონაჟი არ იკარგება, მაგრამ მომენტებში, სადღაც, უკანა პლანზე იკარგება.
                    
                    ლორდი აზრიელი ზედმეტად მცირე ხნით ჩანს ეკრანზე თუ ფურცლებზე იმისათვის, რომ მისი შეფასება მოხერხდეს. და ასეთივეა როჯერი (რამდენად ირონიულიც არ უნდა იყოს, წიგნის ფინალის გათვალისწინებით). ორივე მათგანი, თითქოს მთავარი პერსონაჟია, მაგრამ რეალურად სიღრმე არ აქვთ. სერიალში მსახიობები დასამახსოვრებელი შეურჩევიათ, როჯერისა ნამდვილად, და აზრიელისა – მითუმეტეს, მაგრამ არცერთი მათგანი საკმარისად დიდხანს არ ჩერდება ეკრანზე.
                    
                    
                    
                    სამაგიეროდ, წიგნთან შედარებით, ეკრანზე გაათმაგებულია მისის ქულთერის როლი და რაც მთავარია, პერსონაჟს მრავალი განზომილება აქვს დამატებული. წიგნში ქულთერი გაცილებით სწორხაზოვანია. ვილანად გვევლინება და ფაქტობრივად, ბოლომდე არ კარგავს ამ სტატუსს – მაშინაც კი, ლაირას რომ გადაარჩენს. გადარჩენიდან წუთი არაა გასული, ალითიომეტრის მოსაპოვებლად იწყებს უგერგილო ფართხალს. ლაირასთან ერთად ცხოვრების ეპიზოდშიც, „ჩრდილოეთის ციალში“ ქულთერის მონაკვეთები მეტად მშრალია. სერიალში კი პირიქით. „მის ბნელ საწყისებში“ ერთად ცხოვრების მონაკვეთში დედას იმდენივე ყურადღება ეთმობა, რამდენიც შვილს, და ქულთერი, როგორც პერსონაჟი, მაყურებლებისთვის უფრო კარგადაა აღქმადი. სცენარისტები რამდენიმე საინტერესო მომენტს იყენებენ მისი ხასიათის საჩვენებლად. სხვა რომ არაფერი, საუბარი სიმაღლეებზე და მერე მოაჯირზე სიარულის სცენაც საკმარისი იქნებოდა. მაგრამ პერსონაჟის განვითარება მთელი სეზონის განმავლობაში არ წყდება და ბოლოს საკმაოდ შავბნელ და ამღვრეულ სურათს გვაძლევს. სურათს ქალისა, რომელიც განუწყვეტლივ იგლიჯება საკუთარი შვილის სიყვარულს, აზრიელის ზიზღს, უზარმაზარ ამბიციებსა და მიზნებს შორის. ასეთი ქულთერი უფრო… აღქმადია. უფრო ადამიანურია. წიგნისგან განსხვავებით, სადაც ქულთერი ბავშვთამჭამელი ლამიაა, სერიალში ეს ქალი ადამიანურობისგან დაცლილი, სრული ბოროტება სულაც არ გამოვიდა. ეს კი თავისთავად იწვევს ლაირას დამოკიდებულების ცვლასაც. განსაკუთრებით საინტერესო ამ მხრივ ლაირას „გაჭრის“ მომენტია. წიგნში არ არის ის უმნიშვნელოვანესი დეტალი, რომელიც სცენას მთელ პეწს ჰმატებს – წიგნში ლაირა „დედა“-ს კივილს არ იწყებს. შიშისგან გონდაკარგული უვარდება ხელებში პირველივე შემხვედრს და მერე აღმოაჩენს, რომ მისის ქულთერს დაუხსნია. ფილმში კი მისი მოქმედებები უფრო გააზრებულია. და ამის გამო, უფრო საინტერესოც. ასეთივეა, მაგალითად, მომენტი, როდესაც გადარჩენიდან სულ რადენიმე წუთში დედა-შვილი ჩაკეტილი კარის სხვადასხვა მხრიდან მთელი რისხვით უკივიან ერთმანეთს. ლამაზი სცენაა, ძალიან ლამაზი, და გაორებულ შეგრძნებებსაც იწვევს. ყველაფერს ისიც ემატება, რომ მსახიობი რუთ უილსონი როლს კარგად მოერგო. ერთი მხრივ, გაუბედურებული, მეორე მხრივ კი მედიდური და გოროზი ქალი ზუსტად განასახიერა. თანაც, არ ვიცი რომელ სამსახიობო სკოლაში ასწავლეს თავისი ცივი და ბოროტი მზერით ადამიანების განგმირვა, მაგრამ ყინულის ნაკვერჩხლებად გადაქცეულ თვალებს რომ დააკვესებდა, მონიტორს აქეთ ვგრძნობდი ხოლმე დისკომფორტს.
                    
                    
                    
                    პერსონაჟი, რომელიც ცოტა არ იყოს, მოიკოჭლებდა, მა კოსტაა (დედილო კოსტა). რთული სათქმელია, რომელს უფრო გაუჭირდა, სცენარისტს თუ მსახიობს, მაგრამ კოსტა უგერგილო გამოვიდა. წიგნში ბოშა ქალი კიდევ უფრო ნაკლებად ჩანს – ის ჩრდილოეთში საერთოდ არ მიდის, ინგლისში რჩება. მაგრამ სერიალში,  სადაც სხვა პერსონაჟებმა ასე გაშალეს ფრთები და ცაში შეინავარდეს, მა კოსტა ძალიან ფრთებშეკვეცილი გამოვიდა. ისიც რთული სათქმელია, მაინცდამაინც რა მხრივ მოიკოჭლებს დედილო კოსტა. წიგნისგან განსხვავებულს დიდს არაფერს აკეთებს… ჩრდილოეთში წასვლის და შიშველი ხელებით კაცის მოკვლის გარდა. კეთილი, ამ მხრივ შეიძლება ითქვას, რომ სხვაობა დიდია, მაგრამ ჯამში პერსონაჟს მარილი აკლია. სამაგიეროდ, მის გვერდით ფარდერ კორამის პერსონაჟი ბრწყინავს.
                    
                    წიგნის მიხედვით, კორამი აღწერილია, როგორც ძალიან, ძალიან ბებერი მამაკაცი, რომელსაც კიდურები უკანკალებს და ძლივს დადის. ამას კი მოჰყვება კომენტარი მის სიბრძნეზე, მაგრამ მკითხველის თავში სიტყვა „ბრძენკაცის“ ადგილი უკვე უკავია სიტყვა „დაჩაჩანაკებულს“. სერიალის კორამი უფრო დინჯია, ბრგე, და მართალია, ასაკოვანი, მაგრამ ძალიან გონიერი და თბილი. ჩემთვის ფარდერ კორამი არის ეტალონი იმისა, როგორ შეიძლება წიგნში მოცემული მწირი ინფორმაცია ამდენად საინტერესო და კარგად ჩამოყალიბებულ პერსონაჟად გაიშალოს. ფარდერ კორამის ბიოგრაფიის ყველა დეტალი წიგნიდანაა აღებული, მაგრამ სერიალში ამ დეტალების მოწოდება ძალიან ემოციურად ხდება და ამიტომ, პერსონაჟი თავიდანვე იძენს სიღრმეს. წიგნში კორამის და პეკალას სიყვარულის, ასევე მათი შვილის სიკვდილის ამბავი ბოლო თავებამდე არ ჩანს და მაშინაც ყველაფერს პეკალა უყვება ლაირას – პირდაპირ და მშრალად. სერიალში ამბავი არანაკლები პირდაპირობითაა გადმოცემული, მაგრამ თან, როგორც ალქაჯის, ისე მოხუცი ბოშას ემოციებზე დაყრდნობით. ფარდერ კორამის აცრემლების ორივე სცენა ნამდვილი შედევრებია. არა მხოლოდ სამსახიობო შესრულების მხრივ, არამედ პერსონაჟის შესაკრავად. ამ სცენების მერე კორამი უკვე „ჩვენიანია“, ახლობელი, სანდო, შინაური, ყველაფერში რომ ვენდობით და მის ამბავზე გული გვეთუთქება.
                    
                    ამ ხაზის ბოლო ორი პერსონაჟი იორეკი და ლი სკორსბი არიან. იორეკი, ფაქტობივად, წიგნის იორეკია. დიდი სხვაობა ხასიათში არ ჩანს. წიგნში მოთხრობილია, რატომ გამოაგდეს სვალბარდიდან დრუნჩა უფლისწული, მაგრამ ამის გარდა, ბევრი არაფერი იცვლება. ის, რაც სერიალმა ამ პერსონაჟს მისცა, გარეგნობაა. საკმაოდ შთამბეჭდავი გარეგნობა. წიგნში კარგადაა აღწერილი, როგორი უზარმაზარი და ძლიერია პანსერბიორნი, და ყველანაირი ოქროს კომპასების გარეშეც ყველამ კარგად ვიცით, რომ თეთრი დათვი სწრაფი და ძლიერი ცხოველია, მაგრამ სერიალში მაყურებელი ამას პირდაპირ გრძნობს. ლაირას წინ ძვლებისა და კუნთების უზარმაზარი მთა რომ აღიმართება, მაშინღა ვხვდებით, მართლა რამხელა და როგორი ღონიერი ყოფილა იორეკი. ზუსტად ამიტომ, იორეკის და იოფურისბრძოლა გვარიანი იმედგაცრუებაა. ასეთი სცენისგან მეტ მასშტაბებს მოველოდი. მეტ ეპიკურობას. მეტ… მეტ ძალას. სანაცვლოდ, ცოტა წაიბღლარძუნეს, მერე ერთმა მეორე მოკლა… წიგნშიც კი უფრო ხატოვნადაა დათვების შერკინება გადმოცემული.  რაც შეეხება მის მეწყვილეს, ლი სკორსბის, წიგნში აერონავტი (ნიკა სამუშიას თარგმანია „ჰაერნაოსანი“ – ძალიან ნარნარა და კარგი თარგმანი) იმდენად ეპიზოდურია, რომ სერიალისთვის ლამის ახალი პერსონაჟის აწყობა დასჭირვებიათ. სკორსბი ეკრანებზე მაშინ ჩნდება, როდესაც ახალი პერსონაჟების შემოყვანა უკვე დასრულებულია, ამიტომ მაყურებლის პირველი რეაქცია უნდობლობაა, რომელიც ნელ-ნელა გადაიზრდება მოწონებაში. ბოლოს კი ძალიან გემრიელ, ყურცქვიტა პერსონაჟს ვიღებთ, ლაღი და სანახაობრივი შესრულებით. თანაც, ალბათ მსახიობის დამსახურებაა (ლინ-მანუელ მირანდა, რომელიც ჩვენში რომ დარჩეს, კიდევ უამრავი რამითაა ცნობილი), რომ ლი სკორსბიზე კამერა დიდხანს ჩერდება და პერსონაჟის შეთვალიერებას ბოლომდე გვაცდის. წიგნში სკორსბი უფრო თავდაჯერებულია, ძლიერი, და უფრო სიტყვაძუნწი – მისი ყველაზე დიდი მონოლოგი საკუთარი ხარჯების ანაზღაურებაზეა, მაგრამ ამავდროულად, უფრო შორეული და ზედაპირულიც გამოვიდა. სერიალმა კი ყბედი, უფრო გაადამიანურებული ჰაერნაოსანი შემოგვათავაზა.
                    
                    მეორე ხაზი – თანამედროვე, რეალური სამყაროს ხაზი, სადაც მთავარი მოქმედი პირები სტანისლაუს გრუმანის, უფრო სწორედ კი ჯო პერის ოჯახია, ძალიან, ძალიან, ძალიან მოსაწყენია. ერთადერთი, რაზე ფიქრიც ამ მომენტების ყურების დროს შეიძლება, სერიალის სხვა მომენტებია. ჩემთვის ყველა დასამახსოვრებელი კადრი პირველივე კადრია – ავტობუსი რომ გამოჩნდა და ძალიან დავიბენი, რაიმე სხვა ხომ არ ჩავრთე მეთქი. ეს იყო და ეს. თუმცა მოსაწყენობას ნამდვილად ვერ შევკადრებ ლორდ ბორეალს. წიგნში ბორეალი სულ ერთხელ ჩანს და კიდევ ორგან არის ნახსენები. „ჩრდილოეთის ციალში“ (რომელსაც სერიალის პირველი სეზონი მოიცავს) ეს პერსონაჟი, ფაქტობრივად, არ შემოდის, და მისი წინ წამოწევით „ბნელმა საწყისებმა“ მოვლენები ძალიან დააჩქარა. თუმცა წიგნის ჯერჯერობით უცნობი, მაგრამ უარყოფითი ბორეალისგან განსხვავებით, სერიალში მეტად უცნაური ბორეალი შემოგვთავაზეს. ის ვილანია – ცალსახად. ზუსტად ამის ხაზგასასმელად მოაკვლევინეს სცენარისტებმა საყვარელი და ლამაზი პეპელა-ჟურნალისტი. არავის არაფერი შეეშალოს, ბატონებო და ქალბატონებო – ეს ადამიანი ბოროტია. მაგრამ სერიალში მის მიმართ ნეგატივი კი არა, ცნობისმოყვარეობა უფრო ჩნდება, იმიტომ რომ ბორეალი ისეთ რაღაცებს აკეთებს, რაც სხვა პერსონაჟებს არც ესიზრებათ. არ გააჩნია სწორხაზოვანი მიზნები – შეიძლება ითქვას, ბორეალი სამყაროს მრავალი მხრიდან უყურებს, ყოველ შემთხვევაში, ორი პარალელური პერსპექტივიდან მაინც, და ამიტომაც, მისი მიზნების სრულად ამოკითხვა შეუძლებელია.
                    
                    ჰო, მართლა, ალქაჯთა კონსულის შემსრულებელი მსახიობია კარგად არჩეული. ზუსტად შეესაბამება წიგნის აღწერებს…
                    
                    დინამიკის ის კონტროლი, რომელზეც პირველ რამდენიმე აბზაცში იყო საუბარი, საკვანძო სცენებს წაადგა. ტემპის შენელებამ სცენარისტებს საშუალება მისცა, მაყურებლებისათვის სამყაროს დათვალიერების უფრო ლამაზი გზები შეეთავაზებინათ. მაგალითად, მთელი სეზონის ერთ-ერთი ყველაზე კარგი სცენა ჯონ ფაას გამოსვლაა. ჯერ ბოშებს გადაარწმუნებს, ჩრდილოეთისკენ დავიძრათო, მერე კი იწყება ყვირილი – დაგლეჯაზე, განადგურებაზე, დალეწვაზე… ბოლოს ყველაფერი „Gyptians!” ღრიალით  მთავრდება და მთელი ოთახი ზანზარებს. ზანზარებს დინამიკებიც, და მომენტი იმდენად ემოციურია, ყვირილს მეც ავყვებოდი, სერიალი ღამის 4 საათზე რომ არ მენახა. წიგნში კი ეს სცენა უსიამოვნო სისწრაფით ებმის სხვებს, ჯონ ფაას გამოსვლა ტექსტის კორიანტელში იკარგება. განადგურების და ნაგლეჯებად ქცევის ნაგლეჯების ქარისთვის გატანების მუქარა იქაც არის, მაგრამ სრულიადაა დაცლილი ემოციებისგან. სერიალში უკეთესია ლაირასთვის მისი მშობლების ვინაობის გამხელის მომენტიც. წიგნში ჯონ ფაა და ფარდერ კორამი უბრალო შესავალს აკეთებენ, დამალვას რა აზრი აქვსო, და ერთიც კი არ აფრთხილებს, მოემზადე, ახლა შენი ბავშვობა მორჩებაო, ისე მიახლიან ყველაფერს. სერიალში ლაირა ინფორმაციას ეპიზოდებად იღებს, და მაშინ, როდესაც დედის ვინაობის გამხელა არაფრით გამორჩეული, ნაცრისფერი მომენტია (მა კოსტა მიაძახებს, ქულთერია დედაშენი და აწი კისერიც გიტეხიაო), მამის ვინაობის გამხელა გაცილებით საინტერესო გამოვიდა. მისის ქულთერს რომ „წამოსცდება“, მამაშენი აზრიელი დიდი უვარგისი ვაჟბატონი ბრძანდებაო. მშვენივრადაა მოფიქრებული, და თან გულის სიღრმეში მაინც ტოვებს ეჭვებს – მართლა წამოცდა, თავისდაუნებურად, შემთხვევით, თუ ეს გათახსირებული დედაკაცი აქაც რაღაცას გეგმავდა… ყოველ შემთხვევაში, წიგნის ვერსიას ნამდვილად ჯობს. ბოლვანგარის ბრძოლაც, თავიდან თითქოს არეული იყო, მაგრამ წიგნის ეპიზოდის წაკითხვის შემდეგ, სადაც ბავშვები თათრებს თოვლის გუნდებით იშორებენ გზიდან, ხოლო არსაიდან გამოჩენილი მისის ქულთერი ლაირას პირდაპირ ხელებიდან სტაცებს ბოშათა მთელ არმიას, აზრი შევიცვალე და უკვე ვთვლი, რომ ბოლვანგარის ბრძოლის სერიას ვერსიას ნამდვილად არა უშავდა.
                    
                    მეორე მხრივ, „ჩრდილოეთის ციალში“ არის ერთი სცენა, რომელიც ალბათ მთელი წიგნის ყველაზე სევდიანი ეპიზოდია და უბრალოდ ვერ გამიგია, რატომ არ გადმოიტანეს იგი სერიალში. შეიძლება იმიტომ, რომ ძალიან მძიმედ ჩათვალეს. მაგრამ ეპიზოდს თავისი ნაღვლიანი სილამაზე აქვს… იმ მომენტზეა საუბარი, ლაირა უკაცურ სოფელში მოხეტიალე „აჩრდილს“ რომ იპოვის. სერიალში ბავშვი ბილი კოსტაა, დაემონჩამოჭრილი და გამოფიტული, რომლიც მალევე კვდება და სიუჟეტის ხაზი გლოვის მიმართულებით მიჰყავს. წიგნში კი ბილი კოსტა უვნებლად უბრუნდება ოჯახს, ხოლო დაემონწართმეული ბავშვი, რომელსაც ლაირა პოულობს, ტონი მაკარიოსია. პოვნის შემდეგ ტონი მუდმივად კითხულობს, სადაა „რატერი“ (მისი დაემონი), და რაც ყველაზე გულისმომკვლელია – განუწყვეტლივ ეხუტება მკვდარ, დამარილებულ თევზს, რომელიც ალბათ, სადმე საწყობში იპოვა და ახლა „დაემონობას უწევს“. ტონი წიგნშიც მალევე კვდება, ისე, რომ თევზს ბოლომდე არ უშვებს ხელს. ამით გადმოსცემს იმ საშინელ მარტოობას, დანაკლისის გამანადგურებელ შეგრძნებას, უდაემონო ბავშვები რომ განიცდიან. როგორც ჩანს, სერიალის შექმნის დროს გადაწყდა, რომ სცენა ზედმეტად მძიმე იქნებოდა. მე კი მიმაჩნია, რომ ასეთი მომენტის ხელიდან გაშვება მიუტევებელი შეცდომა იყო.
                    
                    ფინალი წიგნში ნამდვილი დომხალია. როჯერის სიკვდილის მომენტი ქაოსში იკარგება. „ჩრდილოეთის ციალში“ ლაირა და როჯერი ფიზიკურად უპირისპირდებიან აზრიელს, შემდეგ კი უცებ ბახ, და ლაირას ხელში მეგობრის გვამი შერჩება. სერიალში მთავარი აქცენტი როჯერზე და მის მსხვერპლად შეწირვაზეა გადატანილი. თუმცა ფინალის დანარჩენი ნაწილი – კერძოდ, აზრიელისა და ქულთერის საუბარი და შემდეგ, ხიდზე გადასვლა – ლამის ერთი-ერთში მიჰყვება წიგნს.
                    
                    „მისი ბნელი საწყისების“ მუსიკალური გაფორმება კარგია, მაგრამ არაფერი განსაკუთრებული. Nobody tosses coins to their Witchers…
                    
                    საბოლოო შეჯამების სახით, კარგია წიგნიც და კარგია სერიალიც, ოღონდ თითოეულს საკუთარი მიზნები აქვს და აუდიტორიაც განსხვავებული ჰყავს. შეფასებაც, პირველ რიგში, ამ ფაქტორს უნდა ეყრდნობოდეს. ამიტომ, განაჩენი ასეთი იქნება:
                    
                    ღირს თუ არა სერიალის ყურება? აუცილებლად. ღირს თუ არა წიგნის წაკითხვა? აუცილებლად.</p>
             </div>
        </div>
 
        <div class="flexSidebar">

            <div class="tabSecB sideB">
                <div class="sidebarB">
                    <h2><a href="#">Right - 1</a></h2>
                    <br>
                    <p>Lorem, ipsum dolor sit amet consectetur adipisicing elit. Odio officia quos voluptas minima minus tempora repellendus iusto debitis? Voluptatibus et dolore non saepe architecto nisi quas sit iste mollitia, doloremque modi soluta nulla enim eos sequi. Corporis sunt mollitia, ullam eius quos optio ex iusto? Nostrum officiis maiores rem iusto perspiciatis corporis.</p>
                </div>
            </div>

            <div class="tabSecB  sideC">
                <div class="sidebarB">
                    <h2><a href="#">Right - 2</a></h2>
                    <br>
                    <p>Lorem ipsum dolor sit amet consectetur adipisicing elit. Est nostrum eveniet enim praesentium alias eum eligendi voluptatibus iure debitis? Illo fuga neque officia asperiores aut accusamus explicabo architecto dolor? Architecto mollitia vel, nam harum in similique quisquam commodi. Voluptatum, eaque quibusdam! Nemo similique vitae voluptatem deserunt, porro veniam facere ipsam.</p>
                </div>
            </div>
        </div>


    </div>
    
<!-- B-wrap -->

    <div class="wrap2">
      
        <div class="tab2">
            <div class="content"> </div>
        </div>

        <div class="tab2">
            <div class="content2"> 
                <p class="name">კალენდარი</p>
                <div class="calendar">
                    <p id="monthName">მარტი, ხზ</p>
                    <p id="calBr"></p>
                    <p>M</p> <p>T</p> <p>W</p> <p>T</p> <p>F</p> <p>S</p> <p>S</p> 
                    <p>1</p> <p>2</p> <p>3</p> <p>4</p> <p>5</p> <p>6</p> <p>7</p> <p>8</p> <p>9</p> <p>10</p> <p>11</p> <p>12</p> <p>13</p> <p>14</p> <p>15</p> <p>16</p> <p>17</p> <p>18</p> <p>19</p> <p>20</p> <p>21</p> <p>22</p> <p>23</p> <p>24</p> <p>25</p> <p>26</p> <p>27</p> <p>28</p> <p>29</p> <p>30</p>
                </div>
            </div>
        </div>

        <div class="tab2">
            <div class="content2">
                <p class="name">Meta</p>
                <ul>
                    <li><a href="#">Site Admin</a></li>
                    <li><a href="#">Log Out</a></li>
                    <li><a href="#">Entries Feed</a></li>
                    <li><a href="#">Comments Feed</a></li>
                    <li><a href="#">Wordpress.com</a></li>
                </ul>
            </div>
        </div>

        <div class="tab2">
            <div class="content2">
                <p class="name">Archives</p>
                <p id="calBr"></p>
                <br>

                <div class="dropdown">
                    <button onclick="myFunction()" class="dropbtn">აირჩიეთ, რავიცი &nbsp &nbsp &#x25BC</button>
                    <div id="myDropdown" class="dropdown-content">
                      <a href="#home">მარტი 2020</a>
                      <a href="#about">თებერვალი 2020</a>
                      <a href="#contact">იანვარი 2020</a>
                    </div>
                </div>

            </div>
        </div>

        <div class="tab2">
            <div class="content"></div>
        </div>
    </div>

    <footer>
        <a href="#">Created by Kharagon for evil purposes &copy; 2020</a>
    </footer>

</body>
</html>